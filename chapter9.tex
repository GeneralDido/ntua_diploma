\chapter{Συμπεράσματα - Προοπτικές}

Στην παρούσα διπλωματική εξετάστηκαν 3 πολύ σημαντικοί αλγόριθμοι του κλάδου της μηχανικής μάθησης οι οποίοι έχουν την δυνατότητα να προβλέψουν μη γραμμικές εξόδους με πολύ ικανοποιητικό τρόπο και υπερτερούν έναντι κλασσικών μοντέλων όπως για παράδειγμα το \tl{Linear regression}. Η δυνατότητά τους να δημιουργούν δέντρα ή συναρτήσεις με βάση τα χαρακτηριστικά και την έξοδο που τους παρέχουμε χωρίς πιο πριν να έχουν γνώση του μοντέλου τα καθιστά δυνατά εργαλεία σε πολλές εφαρμογές. 

Τα εργαλεία αυτά χρησιμοποιήθηκαν για να μοντελοποιήσουν την χονδρεμπορική αγορά της ηλεκτρικής ενέργειας βρίσκοντας σχέσεις και σημαντικότητες μεταξύ των \tl{predictors} όπως και για να προβλέψουν την τιμή του \tl{SMP} με βάση τα χαρακτηριστικά αυτά. Στο ερώτημα αν τα κατάφεραν η απάντηση είναι θετική. Οι προβλέψεις που παρήγαγαν τα μοντέλα κυμαίνονταν από 55\% έως και περισσότερο από 75\% με μικρές αποκλίσεις από τις πραγματικές τιμές. Πολύ σημαντικό είναι το γεγονός πως μπορούσαν να προβλέψουν με πολύ μεγάλη επιτυχία την τάση που θα είχε η τιμή, δηλαδή αν θα αυξανόταν ή μειωνόταν στη δεδομένη περίοδο. Η μεγάλη επιτυχία των μοντέλων αυτών, δεν προέρχεται μόνο από τα ίδια. Για να παράξουν τις επιθυμητές εξόδους χρειάζονταν μεταβλητές που να είναι σχετικές με το μοντέλο, χωρίς μεγάλη συνάφεια μεταξύ τους και κρίσιμες για την επιτυχία του. Επίσης ήταν σημαντικό που δεν παραλείφθηκαν μεταβλητές κατά την κατασκευή του μοντέλου. Τα δύο αυτά στοιχεία -δύναμη των αλγορίθμων, σωστή επιλογή των μεταβλητών που επιλέχθηκαν- δημιούργησαν ένα πολύ καλό αποτέλεσμα.

Όσον αφορά τις σχέσεις των μεταβλητών στο σύστημα, είδαμε συστηματικά πως το φυσικό αέριο διαδραματίζει σημαντικό ρόλο στον καθορισμό της τιμής της χονδρεμπορικής αγοράς, και το είδαμε και από τους 3 αλγορίθμους σε πολλές διαφορετικές περιπτώσεις. Το γεγονός αυτό δεν είναι κάτι που μας εκπλήσσει δεδομένου πως έχουν γίνει έρευνες που περιγράφουν την σημαντικότητα του φυσικού αερίου στον καθορισμό του \tl{SMP} και υπάρχει και θεωρητική θεμελίωση πάνω σε αυτό η οποία περιγράφτηκε στα προηγούμενα κεφάλαια. Όμως αυτό το γεγονός σίγουρα αποδεικνύει πως τα μοντέλα κατανοούν σωστά τις αιτιώδεις σχέσεις μεταξύ των μεταβλητών στο σύστημα και παράγουν σημαντικότητες οι οποίες συμφωνούν με τα θεωρητικά συμπεράσματα.


Όσον αφορά την σταθερότητα των μοντέλων, αν εξαιρέσουμε την περίπτωση που παίρναμε πολύ μικρά \tl{train} και \tl{validation sets}, τα μοντέλα ήταν σταθερά ως προς την δομή τους και ως προς την σημαντικότητα των μεταβλητών. Με μικρότερα \tl{sets}, μπορούσαμε να δούμε καλύτερα την δομή της αγοράς την περίοδο που εξετάζαμε οπότε και οι μεταβλητές είχαν διαφορετικούς ρόλους.

Σχετικά με τις προοπτικές που υπάρχουν στην αγορά της ηλεκτρικής ενέργειας, αρχικά μπορούμε να χρησιμοποιήσουμε επιπλέον αλγορίθμους μηχανικής μάθησης ώστε να κάνουμε έλεγχο της δυνατότητας των αλγορίθμων αυτών σε προβλέψεις. Μία επίδοση της τάξης του 65\% είναι σημαντική, αλλά σίγουρα δεν είναι βέλτιστη. Θα μπορούσαμε να δοκιμάσουμε επιπλέον μεθόδους \tl{supervised learning} ώστε να δούμε αν μπορούμε να πετύχουμε ακόμη καλύτερα αποτελέσματα.

Επιπλέον, μπορούμε να χρησιμοποιήσουμε τους ίδιους αλγορίθμους που εξετάστηκαν, και πιο συγκεκριμένα τους αλγορίθμους \tl{Random Forest} και \tl{MARS} που παράγουν καλύτερα αποτελέσματα, ώστε να ανακαλύψουμε τις αιτιώδεις σχέσεις μεταξύ των ανανεώσιμων και των μη ανανεώσιμων πηγών ενέργειας. Πιο συγκεκριμένα, μπορούμε να χρησιμοποιήσουμε τους αλγορίθμους αυτούς ώστε να εκτιμήσουμε την μείωση που δημιουργεί η χρήση ανανεώσιμων πηγών ενέργειας στην παραγωγή από συμβατικές πηγές. Με αυτό τον τρόπο θα μπορέσουμε να ποσοτικοποιήσουμε το μειωμένο κόστος από την εισαγωγή φυσικού αερίου και λιγνίτη στο σύστημα όπως και τις εκπομπές αερίων που αποφεύγονται. Επιπρόσθετα, μπορούμε να προβλέψουμε την πιστωτική ικανότητα (\tl{capacity credit}) των ανανεώσιμων πηγών ενέργειας, δηλαδή το μέγεθος των συμβατικών πηγών που θα μπορούσαν να αντικατασταθούν από ΑΠΕ, διατηρώντας παράλληλα το επίπεδο αξιοπιστίας του συστήματος.

Συμπερασματικά, οι αλγόριθμοι μηχανικής μάθησης μπορούν να αποβούν καθοριστικής σημασίας σε πολλούς και διαφορετικούς τομείς, και αποτελούν ένα πολύ δυνατό εργαλείο ανάλυσης το οποίο χρησιμοποιείται και θα χρησιμοποιηθεί ακόμη περισσότερο στο μέλλον, ειδικά αν αναλογιστούμε πως η πληροφορία μεγαλώνει εκθετικά, παρουσιάζοντας αντίστοιχη συμπεριφορά με τον νόμο του \tl{Moore}. Πιο συγκεκριμένα, υπολογίζεται ότι μέχρι το 2020 τα ψηφιακά δεδομένα θα ξεπερνάνε σε μέγεθος τα 40 \tl{zettabytes} το οποίο αντιστοιχεί σε 5200 \tl{GB} για κάθε άνθρωπο στην γη \citepri{gantz2012digital}. Διαισθητικά το μέγεθος αυτό είναι 57 φορές μεγαλύτερο από όλους τους κόκκους άμμου σε όλες τις παραλίες της γης. Από αυτά τα δεδομένα, το 33\% θα μπορεί να αναλυθεί και να δώσει σημαντικά αποτελέσματα, το οποίο υποδεικνύει πως ο κλάδος αυτός θα παίξει καθοριστικό ρόλο στην κατανόηση των δεδομένων αυτών όπως και στην εύρεση λύσεων. Γνωρίζουμε εξάλλου πως παρότι δεν μπορούμε να προβλέψουμε ακριβώς το μέλλον, όσο πιο κοντά είμαστε στο να κατανοήσουμε τις αιτίες που δημιουργούν κάποιες καταστάσεις τόσο πιο κοντά είμαστε και στην εύρεση λύσεων οι οποίες θα μπορούν να σχηματίσουν το μέλλον πιο κοντά στις δικές μας απαιτήσεις.

\newpage
\thispagestyle{empty}